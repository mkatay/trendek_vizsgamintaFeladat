
# 06134004 Junior frontend fejlesztő - gyakorlati minta vizsgafeladat : HTML, CSS, Bootstrap modul

## Technológiai trendek (28 teszt)

A forrásban található egy befejezetlen weboldal, amely érdekességeket mutat be a mai technológiai trendek világából. A mintának és a leírásnak megfelelően módosításokat kell elvégeznie a weboldalon, az `index.html` fájlon és a hozzátartozó `style.css` stíluslapon!
A `test.js` fájl tartalmazza a teszteket, ezt nem szabad módosítani! 
A megoldandó feladatok helyességét jelzik a tesztesetek, kezdetben mindenik hibát fog mutatni. 

1. **A főcímet** igazítsa a tárolójában középre vízszintesen is és függőlegesen is a megfelelő Bootstrap osztályjelölőket hozzáadva a `header` taghez. *(1.-2.teszt)*

2. **A header tagnek** állítsa be háttérképnek a `banner.jpg` képfájlt, melyet az `img` mappában talál. A háttérkép méretét igazítsa a konténerhez a stíluslapban. *(3.-4.teszt)*

3. **A főcímre** állítsuk be a `style.css`-ben az alábbiakat:
   - Betűszíne legyen fehér.
   - Betűmérete legyen 4rem.
   - Betűvastagsága legyen 750.
   - Alkalmazzon 1rem-es betűritkítást.
   - Legyen egy 3px-es alsó belső margója.
   - Legyen egy 3px-es pontozott alsó fehér szegélye. *(5.-10.teszt)*

4. **Alakítsa ki a minta szerinti** számozatlan felsorolást a `felsorolas` osztályjelölővel ellátott bekezdés után. A listaelemek felsorolás jele legyen négyzetes. *(11.-13.teszt)*

5. **Alakítsa ki az oldalon** a megfelelő rácsszerkezetet a Bootstrap osztályok segítségével:
   - Közepes (medium) méretű eszközöknél a `trend` osztályjelölővel ellátott tagek fél képernyőszélességet foglaljanak el. Az oldal szerkezetén nem kell változtatni, nem kell új tageket létrehozni. A meglévőket kell ellátni a megfelelő Bootstrap osztályjelölővel. *(14.-19.teszt)*

6. **A bekezdések** legyenek sorkizártak és első sorukra alkalmazzon egy 5px-es behúzást. *(20.-21.teszt)*

7. **Az alcímek betűszíne** `rgb(19, 76, 253)` legyen, legyenek középre igazítottak, alsó szegélyük legyen 2px vastagságú, pontozott `rgb(19, 76, 253)` színű és tegyünk 1rem széles külső margót. *(22.-25.teszt)*

8. **A footer-ben helyezzen el hívatkozást** a minta szerint, a link a `forras.txt` fájlban található. A linkre kattintva új böngészőablak nyíljon meg. *(26.-28.teszt)*

![Minta-medium](/minta_medium.png)

![Minta-mobil](/minta_mobil.png)

